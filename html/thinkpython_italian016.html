<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="generator" content="hevea 2.30">
<link rel="stylesheet" type="text/css" href="thinkpython_italian.css">
<title>Classi e oggetti</title>
</head>
<body>
<a href="thinkpython_italian015.html"><img src="back.png" ALT="Previous"></a>
<a href="index.html"><img src="up.png" ALT="Up"></a>
<a href="thinkpython_italian017.html"><img src="next.png" ALT="Next"></a>
<hr>
<table cellpadding=10>

<tr>

<td valign="top" width=100 bgcolor="#b6459a">
</td>

<td valign="top" width=600>

<p>
<a href="http://amzn.to/Owtmjy">Buy this book at Amazon.com</a>

<h1 class="chapter" id="sec180">Chapter 15  Classi e oggetti</h1>
<p>
<a id="clobjects"></a></p><p>A questo punto, sapete come usare le funzioni per organizzare il codice, e i tipi predefiniti per organizzare i dati. Il passo successivo è imparare la programmazione orientata agli oggetti, che usa tipi personalizzati in modo da organizzare sia il codice che i dati. La programmazione orientata agli oggetti è un argomento vasto, per addentrarsi nel quale occorrono alcuni capitoli.
<a id="hevea_default1239"></a></p><p>Il codice degli esempi di questo capitolo è scaricabile dal sito
<a href="http://thinkpython2.com/code/Point1.py"><span class="c003">http://thinkpython2.com/code/Point1.py</span></a>; le soluzioni degli esercizi da
<a href="http://thinkpython2.com/code/Point1_soln.py"><span class="c003">http://thinkpython2.com/code/Point1_soln.py</span></a>.</p>
<h2 class="section" id="sec181">15.1  Tipi personalizzati</h2>
<p>
<a id="point"></a>
<a id="hevea_default1240"></a></p><p>Abbiamo usato molti dei tipi predefiniti in Python, e ora siamo pronti
per crearne uno nuovo: come esempio, creeremo un tipo che chiameremo <span class="c003">Punto</span>, che rappresenta un punto in un piano cartesiano bidimensionale.
<a id="hevea_default1241"></a></p><p>Nella notazione matematica, il punto è denotato da una coppia ordinata di numeri, dette coordinate; le coordinate dei punti sono spesso scritte tra parentesi con una virgola che separa i due valori. Per esempio, (0,0) rappresenta l’origine e (<span class="c008">x</span>,<span class="c008">y</span>) il punto che si trova a <span class="c008">x</span> unità a destra e <span class="c008">y</span> unità in alto rispetto all’origine.</p><p>Ci sono alcuni modi per rappresentare i punti in Python:</p><ul class="itemize"><li class="li-itemize">Memorizzare le coordinate in due variabili separate, <span class="c003">x</span> e <span class="c003">y</span>.</li><li class="li-itemize">Memorizzare le coordinate come elementi di una lista o di una tupla.</li><li class="li-itemize">Creare un nuovo tipo che rappresenti i punti come degli oggetti.</li></ul><p>
<a id="hevea_default1242"></a></p><p>L’ultima opzione è più complessa delle altre, ma ha dei vantaggi che saranno presto chiariti.</p><p>Un tipo personalizzato, definito dal programmatore, è chiamato anche <span class="c009">classe</span>.
Una definizione di classe ha questa sintassi:
<a id="hevea_default1243"></a>
<a id="hevea_default1244"></a>
<a id="hevea_default1245"></a>
<a id="hevea_default1246"></a></p><pre class="verbatim">class Punto:
    """Rappresenta un punto in un piano."""
</pre><p>
L’intestazione indica che la nuova classe si chiama <span class="c003">Punto</span>.
Il corpo è una stringa di documentazione che spiega cosa fa la classe. Al suo interno si possono poi definire metodi e variabili, ma ci arriveremo tra poco.
<a id="hevea_default1247"></a>
<a id="hevea_default1248"></a>
<a id="hevea_default1249"></a></p><p>La definizione di una classe di nome <span class="c003">Punto</span> crea un <span class="c009">oggetto classe</span>.</p><pre class="verbatim">&gt;&gt;&gt; Punto
&lt;class '__main__.Punto'&gt;
</pre><p>
Poiché la classe <span class="c003">Punto</span> è stata definita al livello principale, il suo “cognome e nome” è <code>__main__.Punto</code>.
<a id="hevea_default1250"></a></p><p>L’oggetto classe è simile ad uno stampo che ci permette di fabbricare degli oggetti. Per creare un nuovo oggetto Punto, basta chiamare <span class="c003">Punto</span> come se fosse una funzione.</p><pre class="verbatim">&gt;&gt;&gt; nuovo = Punto()
&gt;&gt;&gt; nuovo
&lt;__main__.Punto object at 0xb7e9d3ac&gt;
</pre><p>
Il valore di ritorno è un riferimento ad un oggetto Punto, che qui abbiamo assegnato alla variabile <span class="c003">nuovo</span>. 
La creazione di un nuovo oggetto è detta
<span class="c009">istanziazione</span>, e l’oggetto è un’<span class="c009">istanza</span> della classe.
<a id="hevea_default1251"></a>
<a id="hevea_default1252"></a></p><p>Quando stampate un’istanza, Python informa a quale classe appartiene e in quale posizione di memoria è collocata (il prefisso <span class="c003">0x</span> significa che il numero che segue è in formato esadecimale).
<a id="hevea_default1253"></a></p><p>Ogni oggetto è un’istanza di una qualche classe, per cui i termini “oggetto” ed
“istanza” sono equivalenti. In questa sede, utilizzerò “istanza” per indicare che sto parlando di un tipo personalizzato.</p>
<h2 class="section" id="sec182">15.2  Attributi</h2>
<p>
<a id="attributes"></a>
<a id="hevea_default1254"></a>
<a id="hevea_default1255"></a>
<a id="hevea_default1256"></a></p><p>Potete assegnare dei valori ad un’istanza usando la notazione a punto:</p><pre class="verbatim">&gt;&gt;&gt; nuovo.x = 3.0
&gt;&gt;&gt; nuovo.y = 4.0
</pre><p>
Questa sintassi è simile a quella usata per la selezione di una variabile appartenente ad un modulo, tipo <span class="c003">math.pi</span> o <span class="c003">string.whitespace</span>. In questo caso però, stiamo assegnando dei valori a degli elementi di un oggetto, ai quali è stato attribuito un nome (x e y). Questi elementi sono detti <span class="c009">attributi</span>.</p><p>Il diagramma di stato in Figura <a href="#fig.point">15.1</a> mostra il risultato delle assegnazioni. Un diagramma di stato che illustra un oggetto e i suoi attributi è detto <span class="c009">diagramma di oggetto</span> .
<a id="hevea_default1257"></a>
<a id="hevea_default1258"></a></p><blockquote class="figure"><div class="center"><hr class="c019"></div>
<div class="center"><img src="thinkpython_italian020.png"></div>
<div class="caption"><table class="c001 cellpading0"><tr><td class="c017">Figure 15.1: Diagramma di oggetto</td></tr>
</table></div>
<a id="fig.point"></a>
<div class="center"><hr class="c019"></div></blockquote><p>La variabile <span class="c003">nuovo</span> fa riferimento ad un oggetto Punto che contiene due
attributi, ed ogni attributo fa riferimento ad un numero in virgola mobile.</p><p>Potete leggere il valore di un attributo usando la stessa sintassi:</p><pre class="verbatim">&gt;&gt;&gt; nuovo.y
4.0
&gt;&gt;&gt; x = nuovo.x
&gt;&gt;&gt; x
3.0
</pre><p>
L’espressione <span class="c003">nuovo.x</span> significa: “Vai all’oggetto a cui <span class="c003">nuovo</span>
fa riferimento e prendi il valore di <span class="c003">x</span>”. In questo esempio, assegniamo il valore ad una variabile di nome <span class="c003">x</span>. Non c’è conflitto tra la variabile locale <span class="c003">x</span> e l’attributo <span class="c003">x</span>.</p><p>Potete usare la notazione a punto all’interno di qualunque espressione, per esempio:</p><pre class="verbatim">&gt;&gt;&gt; print('(%g, %g)' % (nuovo.x, nuovo.y))
(3.0, 4.0)
&gt;&gt;&gt; distanza = math.sqrt(nuovo.x**2 + nuovo.y**2)
&gt;&gt;&gt; distanza
5.0
</pre><p>
Potete anche passare un’istanza come argomento, nel modo consueto:
<a id="hevea_default1259"></a></p><pre class="verbatim">def stampa_punto(p):
    print('(%g, %g)' % (p.x, p.y))
</pre><p>
La funzione <code>stampa_punto</code> riceve come argomento un Punto e lo visualizza in notazione matematica. Per invocarla, passate <span class="c003">nuovo</span> come argomento:</p><pre class="verbatim">&gt;&gt;&gt; stampa_punto(nuovo)
(3.0, 4.0)
</pre><p>
Dentro alla funzione, il parametro <span class="c003">p</span> è un alias di <span class="c003">nuovo</span>, quindi se la funzione modifica <span class="c003">p</span>, anche <span class="c003">nuovo</span> viene modificato di conseguenza.
<a id="hevea_default1260"></a></p><p>Per esercizio, scrivete una funzione di nome <code>distanza_tra_punti</code> che riceva due Punti come argomenti e ne restituisca la distanza.</p>
<h2 class="section" id="sec183">15.3  Rettangoli</h2>
<p>
<a id="rectangles"></a></p><p>A volte è abbastanza ovvio stabilire gli attributi necessari ad un oggetto, ma in altre occasioni occorre fare delle scelte. Immaginate di progettare una classe che rappresenti un rettangolo: quali attributi dovete usare per specificarne le dimensioni e la collocazione nel piano? Per semplicità, ignorate l’inclinazione e supponete che il rettangolo sia allineato in orizzontale o verticale.
<a id="hevea_default1261"></a></p><p>Ci sono almeno due possibili scelte: </p><ul class="itemize"><li class="li-itemize">Definire il centro del rettangolo oppure un angolo, e le sue dimensioni (altezza e larghezza);</li><li class="li-itemize">Definire due angoli opposti.</li></ul><p>È difficile stabilire quale delle due opzioni sia la migliore, ma giusto per fare un esempio implementeremo la prima.
<a id="hevea_default1262"></a>
<a id="hevea_default1263"></a></p><p>Definiamo la nuova classe:</p><pre class="verbatim">class Rettangolo:
    """Rappresenta un rettangolo. 

    attributi: larghezza, altezza, angolo.
    """
</pre><p>
La docstring elenca gli attributi: <span class="c003">larghezza</span> e
<span class="c003">altezza</span> sono numeri; <span class="c003">angolo</span> è un oggetto Punto che identifica l’angolo in basso a sinistra.</p><p>Per ottenere una rappresentazione di un rettangolo, dovete istanziare un oggetto Rettangolo e assegnare dei valori ai suoi attributi:</p><pre class="verbatim">box = Rettangolo()
box.larghezza = 100.0
box.altezza = 200.0
box.angolo = Punto()
box.angolo.x = 0.0
box.angolo.y = 0.0
</pre><p>
L’espressione <span class="c003">box.angolo.x</span> significa:
“Vai all’oggetto a cui <span class="c003">box</span> fa riferimento e seleziona l’attributo chiamato
<span class="c003">angolo</span>; poi vai a quell’oggetto e seleziona l’attributo chiamato <span class="c003">x</span>.”</p><blockquote class="figure"><div class="center"><hr class="c019"></div>
<div class="center"><img src="thinkpython_italian021.png"></div>
<div class="caption"><table class="c001 cellpading0"><tr><td class="c017">Figure 15.2: Diagramma di oggetto.</td></tr>
</table></div>
<a id="fig.rectangle"></a>
<div class="center"><hr class="c019"></div></blockquote><p>La Figura <a href="#fig.rectangle">15.2</a> mostra lo stato di questo oggetto.
Un oggetto che è un attributo di un altro oggetto è detto <span class="c009">oggetto contenuto</span> (embedded).
<a id="hevea_default1264"></a>
<a id="hevea_default1265"></a>
<a id="hevea_default1266"></a></p>
<h2 class="section" id="sec184">15.4  Istanze come valori di ritorno</h2>
<p>
<a id="hevea_default1267"></a>
<a id="hevea_default1268"></a></p><p>Le funzioni possono restituire istanze. Per esempio, <code>trova_centro</code>
prende un oggetto <span class="c003">Rettangolo</span> come argomento e restituisce un oggetto <span class="c003">Punto</span> che contiene le coordinate del centro di <span class="c003">Rettangolo</span>:</p><pre class="verbatim">def trova_centro(rett):
    p = Punto()
    p.x = rett.angolo.x + rett.larghezza/2
    p.y = rett.angolo.y + rett.altezza/2
    return p
</pre><p>
Ecco un esempio che passa <span class="c003">box</span> come argomento e assegna il Punto risultante a <span class="c003">centro</span>:</p><pre class="verbatim">&gt;&gt;&gt; centro = trova_centro(box)
&gt;&gt;&gt; stampa_punto(centro)
(50, 100)
</pre>
<h2 class="section" id="sec185">15.5  Gli oggetti sono mutabili</h2>
<p>
<a id="hevea_default1269"></a>
<a id="hevea_default1270"></a></p><p>Potete cambiare lo stato di un oggetto con un’assegnazione ad uno dei suoi attributi. Per esempio, per cambiare le dimensioni di un rettangolo senza cambiarne la posizione, potete modificare i valori di <span class="c003">larghezza</span> e <span class="c003">altezza</span>:</p><pre class="verbatim">box.larghezza = box.larghezza + 50
box.altezza = box.altezza + 100
</pre><p>
Potete anche scrivere delle funzioni che modificano oggetti. Per esempio,
<code>accresci_rettangolo</code> prende un oggetto Rettangolo e due numeri,
<span class="c003">dlargh</span> e <span class="c003">dalt</span>, e li aggiunge alla larghezza e all’altezza del rettangolo:</p><pre class="verbatim">def accresci_rettangolo(rett, dlargh, dalt):
    rett.larghezza += dlargh
    rett.altezza += dalt
</pre><p>
Ecco un esempio dell’effetto della funzione:</p><pre class="verbatim">&gt;&gt;&gt; box.larghezza, box.altezza
(150.0, 300.0)
&gt;&gt;&gt; accresci_rettangolo(box, 50, 100)
&gt;&gt;&gt; box.larghezza, box.altezza
(200.0, 400.0)
</pre><p>
Dentro la funzione, <span class="c003">rett</span> è un alias di <span class="c003">box</span>, pertanto quando la funzione modifica <span class="c003">rett</span>, anche <span class="c003">box</span> cambia.</p><p>Come esercizio, scrivete una funzione di nome <code>sposta_rettangolo</code> che prenda come parametri un Rettangolo e due valori <span class="c003">dx</span> e <span class="c003">dy</span>. La funzione deve spostare il rettangolo nel piano, aggiungendo <span class="c003">dx</span> alla coordinata <span class="c003">x</span> di <span class="c003">angolo</span>, e aggiungendo <span class="c003">dy</span> alla coordinata <span class="c003">y</span> di <span class="c003">angolo</span>.</p>
<h2 class="section" id="sec186">15.6  Copia</h2>
<p>
<a id="copying"></a>
<a id="hevea_default1271"></a></p><p>Abbiamo già visto che gli alias possono rendere il programma difficile
da leggere, perché una modifica in un punto del programma può dare degli effetti inattesi in un altro punto. Non è semplice tenere traccia di tutte le variabili che potrebbero fare riferimento ad un dato oggetto.
<a id="hevea_default1272"></a>
<a id="hevea_default1273"></a>
<a id="hevea_default1274"></a>
<a id="hevea_default1275"></a></p><p>La copia di un oggetto è spesso una comoda alternativa all’alias.
Il modulo <span class="c003">copy</span> contiene una funzione, anch’essa di nome <span class="c003">copy</span>, che permette di duplicare qualsiasi oggetto:</p><pre class="verbatim">&gt;&gt;&gt; p1 = Punto()
&gt;&gt;&gt; p1.x = 3.0
&gt;&gt;&gt; p1.y = 4.0

&gt;&gt;&gt; import copy
&gt;&gt;&gt; p2 = copy.copy(p1)
</pre><p>
<span class="c003">p1</span> e <span class="c003">p2</span> contengono gli stessi dati, ma non sono lo stesso Punto.</p><pre class="verbatim">&gt;&gt;&gt; stampa_punto(p1)
(3, 4)
&gt;&gt;&gt; stampa_punto(p2)
(3, 4)
&gt;&gt;&gt; p1 is p2
False
&gt;&gt;&gt; p1 == p2
False
</pre><p>
L’operatore <span class="c003">is</span> indica che <span class="c003">p1</span> e <span class="c003">p2</span> non sono lo stesso oggetto, come volevasi dimostrare. Ma forse vi aspettavate che l’operatore <span class="c003">==</span> desse <span class="c003">True</span>, perché i due punti contengono gli stessi dati. Invece, dovete sapere che, nel caso di istanze, il comportamento predefinito dell’operatore <span class="c003">==</span> è lo stesso dell’operatore <span class="c003">is</span>: controlla l’identità dell’oggetto e non l’equivalenza. Questo perché, per i tipi personalizzati, Python non sa cosa debba essere considerato equivalente. O almeno, non lo sa ancora.
<a id="hevea_default1276"></a>
<a id="hevea_default1277"></a>
<a id="hevea_default1278"></a>
<a id="hevea_default1279"></a></p><p>Nell’usare <span class="c003">copy.copy</span> per duplicare un Rettangolo, noterete che copia l’oggetto Rettangolo ma non l’oggetto Punto contenuto.
<a id="hevea_default1280"></a></p><pre class="verbatim">&gt;&gt;&gt; box2 = copy.copy(box)
&gt;&gt;&gt; box2 is box
False
&gt;&gt;&gt; box2.angolo is box.angolo
True
</pre><blockquote class="figure"><div class="center"><hr class="c019"></div>
<div class="center"><img src="thinkpython_italian022.png"></div>
<div class="caption"><table class="c001 cellpading0"><tr><td class="c017">Figure 15.3: Diagramma di oggetto.</td></tr>
</table></div>
<a id="fig.rectangle2"></a>
<div class="center"><hr class="c019"></div></blockquote><p>La Figura <a href="#fig.rectangle2">15.3</a> mostra la situazione del diagramma di oggetto.
<a id="hevea_default1281"></a>
<a id="hevea_default1282"></a></p><p>Questa operazione è chiamata <span class="c009">copia shallow</span> (o copia superficiale) perché copia l’oggetto ed ogni riferimento che contiene, ma non gli oggetti contenuti.
<a id="hevea_default1283"></a>
<a id="hevea_default1284"></a></p><p>Nella maggior parte dei casi, questo non è il comportamento ideale. Nel nostro esempio, invocare <code>accresci_rettangolo</code> su uno dei Rettangoli non influenzerebbe l’altro, ma invocare <code>sposta_rettangolo</code> su uno dei due, influenzerebbe entrambi! Tutto ciò genera confusione ed è foriero di errori.
<a id="hevea_default1285"></a>
<a id="hevea_default1286"></a></p><p>Fortunatamente, il modulo <span class="c003">copy</span> è dotato anche di un altro metodo chiamato <span class="c003">deepcopy</span> che non solo copia l’oggetto, ma anche gli oggetti a cui si riferisce, e gli oggetti a cui questi ultimi a loro volta si riferiscono, e così via. Non vi sorprenderà che questa si chiami <span class="c009">copia profonda</span>.
<a id="hevea_default1287"></a>
<a id="hevea_default1288"></a></p><pre class="verbatim">&gt;&gt;&gt; box3 = copy.deepcopy(box)
&gt;&gt;&gt; box3 is box
False
&gt;&gt;&gt; box3.angolo is box.angolo
False
</pre><p>
<span class="c003">box3</span> e <span class="c003">box</span> sono oggetti completamente diversi.</p><p>Come esercizio, scrivete una versione di <code>sposta_rettangolo</code> che crei e restituisca un nuovo Rettangolo anziché modificare quello di origine.</p>
<h2 class="section" id="sec187">15.7  Debug</h2>
<p>
<a id="hasattr"></a>
<a id="hevea_default1289"></a></p><p>Iniziando a lavorare con gli oggetti, è facile imbattersi in alcuni nuovi tipi di eccezioni. Se cercate di accedere ad un attributo che non esiste, si verifica un <span class="c003">AttributeError</span>:
<a id="hevea_default1290"></a>
<a id="hevea_default1291"></a></p><pre class="verbatim">&gt;&gt;&gt; p = Punto()
&gt;&gt;&gt; p.x = 3
&gt;&gt;&gt; p.y = 4
&gt;&gt;&gt; p.z
AttributeError: Punto instance has no attribute 'z'
</pre><p>
Se non siete sicuri di che tipo sia un oggetto, potete chiederlo:
<a id="hevea_default1292"></a>
<a id="hevea_default1293"></a></p><pre class="verbatim">&gt;&gt;&gt; type(p)
&lt;class '__main__.Punto'&gt;
</pre><p>
Si può usare anche <span class="c003">isinstance</span> per controllare se un oggetto è un’istanza di una classe:
<a id="hevea_default1294"></a>
<a id="hevea_default1295"></a></p><pre class="verbatim">&gt;&gt;&gt; isinstance(p, Punto)
True
</pre><p>
Se volete sapere se un oggetto ha un certo attributo, usate la funzione predefinita <span class="c003">hasattr</span>:
<a id="hevea_default1296"></a>
<a id="hevea_default1297"></a></p><pre class="verbatim">&gt;&gt;&gt; hasattr(p, 'x')
True
&gt;&gt;&gt; hasattr(p, 'z')
False
</pre><p>
Il primo argomento può essere un qualunque oggetto, il secondo è una <em>stringa</em> che contiene il nome dell’attributo.
<a id="hevea_default1298"></a></p><p>Si può anche usare un’istruzione <span class="c003">try</span> per controllare che l’oggetto contenga gli attributi che servono:
<a id="hevea_default1299"></a>
<a id="hevea_default1300"></a></p><pre class="verbatim">try:
    x = p.x
except AttributeError:
    x = 0
</pre><p>Questa tecnica può facilitare la scrittura di funzioni che trattano tipi di dati differenti; vedremo altro su questo tema nel Paragrafo <a href="thinkpython_italian018.html#polymorphism">17.9</a>.</p>
<h2 class="section" id="sec188">15.8  Glossario</h2>
<dl class="description"><dt class="dt-description"><span class="c009">classe:</span></dt><dd class="dd-description"> Tipo di dato personalizzato definito dal programmatore. Una definizione di classe crea un nuovo oggetto classe.
<a id="hevea_default1301"></a>
<a id="hevea_default1302"></a></dd><dt class="dt-description"><span class="c009">oggetto classe:</span></dt><dd class="dd-description"> Oggetto che contiene le informazioni su un tipo personalizzato e che può essere usato per creare istanze del tipo.
<a id="hevea_default1303"></a></dd><dt class="dt-description"><span class="c009">istanza:</span></dt><dd class="dd-description"> Oggetto che appartiene ad una classe.
<a id="hevea_default1304"></a></dd><dt class="dt-description"><span class="c009">istanziare:</span></dt><dd class="dd-description"> Creare un nuovo oggetto.
<a id="hevea_default1305"></a></dd><dt class="dt-description"><span class="c009">attributo:</span></dt><dd class="dd-description"> Uno dei valori associati ad un oggetto, dotato di un nome.
<a id="hevea_default1306"></a>
<a id="hevea_default1307"></a></dd><dt class="dt-description"><span class="c009">oggetto contenuto (embedded):</span></dt><dd class="dd-description"> Oggetto che è contenuto come attributo di un altro oggetto (detto contenitore).
<a id="hevea_default1308"></a></dd><dt class="dt-description"><span class="c009">copia shallow:</span></dt><dd class="dd-description"> copia “superficiale” dei contenuti di un oggetto, senza includere alcun riferimento ad eventuali oggetti contenuti; è implementata grazie alla funzione <span class="c003">copy</span> del modulo <span class="c003">copy</span>.
<a id="hevea_default1309"></a></dd><dt class="dt-description"><span class="c009">copia profonda:</span></dt><dd class="dd-description"> Copia del contenuto di un oggetto e anche degli eventuali
oggetti interni e degli oggetti a loro volta contenuti in essi; è implementata grazie alla funzione <span class="c003">deepcopy</span> del modulo <span class="c003">copy</span>.
<a id="hevea_default1310"></a></dd><dt class="dt-description"><span class="c009">diagramma di oggetto:</span></dt><dd class="dd-description"> Diagramma che mostra gli oggetti, i loro attributi e i valori di questi ultimi.
<a id="hevea_default1311"></a></dd></dl>
<h2 class="section" id="sec189">15.9  Esercizi</h2>
<div class="theorem"><span class="c009">Esercizio 1</span>  <p><em>Scrivete una definizione di classe di nome <span class="c003">Cerchio</span>, avente gli attributi
<span class="c003">centro</span> e <span class="c003">raggio</span>, dove <span class="c003">centro</span> è un oggetto Punto e <span class="c003">raggio</span> è un numero.</em></p><p><em>Istanziate un oggetto Cerchio che rappresenti un cerchio con il centro nel punto </em>(150, 100)<em> e di raggio 75.</em></p><p><em>Scrivete una funzione di nome <code>punto_nel_cerchio</code>, che prenda un Cerchio e un Punto e restituisca True se il punto giace dentro il cerchio, circonferenza compresa.</em></p><p><em>Scrivete una funzione di nome <code>rett_nel_cerchio</code>, che prenda un Cerchio e un Rettangolo e restituisca True se il rettangolo giace interamente all’interno del cerchio, circonferenza compresa.</em></p><p><em>Scrivete una funzione di nome <code>rett_cerchio_sovrapp</code>, che prenda un Cerchio e un Rettangolo e restituisca True se almeno uno degli angoli del Rettangolo ricade all’interno del cerchio. Oppure, più difficile, se una qualunque porzione del Rettangolo ricade all’interno del cerchio.</em></p><p><em>Soluzione: </em><a href="http://thinkpython2.com/code/Circle.py"><em><span class="c003">http://thinkpython2.com/code/Circle.py</span></em></a><em>.</em></p></div><p><br>

</p><div class="theorem"><span class="c009">Esercizio 2</span>  <p><em>Scrivete una funzione di nome <code>disegna_rett</code> che prenda un oggetto Turtle e
un Rettangolo e usi la Tartaruga per disegnare il Rettangolo. Vedere il
Capitolo </em><a href="thinkpython_italian005.html#turtlechap"><em>4</em></a><em> per esempi di uso degli oggetti Turtle.</em></p><p><em>Scrivete una funzione di nome <code>disegna_cerchio</code> che prenda un oggetto Turtle e un Cerchio, e disegni il Cerchio.</em></p><p><em>Soluzione: </em><a href="http://thinkpython2.com/code/draw.py"><em><span class="c003">http://thinkpython2.com/code/draw.py</span></em></a><em>.</em></p></div>
<p>
<a href="http://amzn.to/Owtmjy">Buy this book at Amazon.com</a>

</td>

<td width=130 valign="top">

<h4>Contribute</h4>
If you would like to make a contribution to support my books,
you can use the button below.  Thank you!

<form action="https://www.paypal.com/cgi-bin/webscr" method="post" target="_top">
<input type="hidden" name="cmd" value="_s-xclick">
<input type="hidden" name="hosted_button_id" value="RAAYAZ7Y48S2A">
<table>
<tr><td><input type="hidden" name="on0" value="Pay what you want!">Pay what you want:</td></tr><tr><td><select name="os0">
	<option value="Small">Small $1.00 USD</option>
	<option value="Medium">Medium $5.00 USD</option>
	<option value="Large">Large $10.00 USD</option>
	<option value="X-Large">X-Large $20.00 USD</option>
	<option value="XX-Large">XX-Large $50.00 USD</option>
</select> </td></tr>
</table>
<input type="hidden" name="currency_code" value="USD">
<input type="image" src="https://www.paypalobjects.com/en_US/i/btn/btn_paynow_LG.gif" border="0" name="submit" alt="PayPal - The safer, easier way to pay online!">
<img alt="" border="0" src="https://www.paypalobjects.com/en_US/i/scr/pixel.gif" width="1" height="1">
</form>

<p>
<h4>Are you using one of our books in a class?</h4>  We'd like to know
about it.  Please consider filling out <a href="http://spreadsheets.google.com/viewform?formkey=dC0tNUZkMjBEdXVoRGljNm9FRmlTMHc6MA" onClick="javascript: pageTracker._trackPageview('/outbound/survey');">this short survey</a>.

<p>
<br>

<p>
<iframe class="c018" src="http://rcm.amazon.com/e/cm?t=greenteapre01-20&o=1&p=8&l=as1&asins=144933072X&ref=qf_sp_asin_til&fc1=000000&IS2=1&lt1=_blank&m=amazon&lc1=0000FF&bc1=FFFFFF&bg1=FFFFFF&npa=1&f=ifr" scrolling="no" marginwidth="0" marginheight="0" frameborder="0"></iframe>

<p>
<iframe class="c018" src="http://rcm.amazon.com/e/cm?t=greenteapre01-20&o=1&p=8&l=as1&asins=1449307116&ref=qf_sp_asin_til&fc1=000000&IS2=1&lt1=_blank&m=amazon&lc1=0000FF&bc1=FFFFFF&bg1=FFFFFF&npa=1&f=ifr" scrolling="no" marginwidth="0" marginheight="0" frameborder="0"></iframe>

<p>
<iframe class="c018" src="http://rcm.amazon.com/e/cm?t=greenteapre01-20&o=1&p=8&l=as1&asins=1449314635&ref=qf_sp_asin_til&fc1=000000&IS2=1&lt1=_blank&m=amazon&lc1=0000FF&bc1=FFFFFF&bg1=FFFFFF&npa=1&f=ifr" scrolling="no" marginwidth="0" marginheight="0" frameborder="0"></iframe>

<p>
<iframe class="c018" src="http://rcm.amazon.com/e/cm?t=greenteapre01-20&o=1&p=8&l=as1&asins=0521725968&ref=qf_sp_asin_til&fc1=000000&IS2=1&lt1=_blank&m=amazon&lc1=0000FF&bc1=FFFFFF&bg1=FFFFFF&npa=1&f=ifr" scrolling="no" marginwidth="0" marginheight="0" frameborder="0"></iframe>

</td>
</tr>
</table>
<hr>
<a href="thinkpython_italian015.html"><img src="back.png" ALT="Previous"></a>
<a href="index.html"><img src="up.png" ALT="Up"></a>
<a href="thinkpython_italian017.html"><img src="next.png" ALT="Next"></a>
</body>
</html>
